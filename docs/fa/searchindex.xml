<?xml version="1.0" encoding="utf-8" standalone="yes"?><search><entry><title>همه پایتون توی ۱۰ دقیقه - قسمت دوم (لیست و دیکشنری)</title><url>https://linstit.pw/fa/post/python-in-10-minutes-2/</url><categories><category>آموزش</category><category>پایتون</category></categories><tags><tag>پایتون</tag><tag>برنامه‌نویسی</tag><tag>آموزش</tag><tag>Python</tag><tag>Programming</tag><tag>VSCode</tag><tag>تلگرام</tag><tag>Finance</tag><tag>فایننس</tag><tag>الگوریتم</tag><tag>Education</tag><tag>اقتصاد</tag><tag>Economics</tag></tags><content type="html"> در ادامه جلسه قبل که یه سری مقدمه تلاوت کردیم، امروز قراره دیتا استراکچرهای لیست و دیکشنری رو با هم کار کنیم. مرور جلسه قبل خب، جلسه قبل یکمی پایتون رو معرفی کردیم و گفتیم جذابیتا و پتانسیلای پایتون چیا می‌تونن باشن؛ یکم از سینتکس ساده‌اش گفتیم و نشون دادیم از خیلی زبونا خیلی راحت‌تره و به این دلیل انتخاب خیلی متخصصای غیرکامپیوتریه. پیشنهاد می‌کنم پایتون و بطورکلی مفهوم ماشین‌لرنینگ رو جدی بگیرین چون بخش زیادی زندگی آینده‌مون با ماشین‌لرنینگ قراره رقم بخوره.
دیتاتایپ‌ها - Data Types از ساختار داده‌های موجود توی پایتون می‌شه به لیست‌ها (lists)، دیشکنری‌ها (disctionaries) و توپل‌ها (tuples) اشاره کرد. واسه الان و ابتدای مسیر دوتای اولی (ینی لیست و دیکشنری) به کار ما میان و بهشون اشاره می‌کنیم چون از توپل‌ها و باقی دیتا استراکچرهایی که می‌تونیم با کلک رشتی (مثل ست‌ها - sets) و بدون کلک رشتی تعریف کنیم کاربرد بیشتری دارن.
لیست‌ها: لیست‌ها درواقع آرایه‌های یه بعدی هستن (اونایی که سابقه کار با زبونای برنامه‌نویسی دیگه رو دارن می‌دونن آرایه یه بعدی چیه ولی در کل یه مجموعه داده هست که می‌تونین پشت هم تعریف کنین توی یه قسمت از حافظه؛ یه جور مجموعه). واسه تعریف لیست از براکت (علامت‌های [ و ]) استفاده می‌کنیم. شما توی لیست‌ها محدودیت تایپ ندارین؛ این ینی خلاف یچیزی مثلا سی، وقتی یه لیست تعریف می‌کنین مجبور نیستین همه اعضا رو از یه جنس داخلش بریزین. ینی هر عضو از لیست ما می‌تونه عدد صحیح، رشته یا حتا یه لیست دیگه (یا حتا یه دیتااستراکچر دیگه 😏) باشه! توضیحات دیگه بسه، مثالای زیر رو ببینین: نکته‌ای که نباید فراموش کنین اینه که لیست‌ها این مزیت رو به می‌دن که با ایندکس هرکدوم از اعضای لیستمون رو فراخونی کنیم؛ ینی هر عضو لیست ما یه ایندکس داره که به کارمون میاد؛ حواستون باشه که ایندکس‌ها از صفر شروع می‌شن و می‌رن همینطوری جلو: دیکشنری‌ها: همونطور که دیدیم لیست‌ها ایندکس‌های عددی داشتن، حالا چی می‌شد اگر بجای ایندکس‌های عددی، بهشون یه عبارت یا یه متن یا حالا هرچیزی نسبت بدیم؟ سناریویی رو تصور کنید که می‌خواید یه سیستم امتیازدهی درست کنین با همین دیتا استراکچرهای موجود، ینی ۱۰ تا فیلم داریم و می‌خوایم اسم هرکدوم رو با امتیازش سیو کنیم توی مموری. حالا یه راه اینه که دوتا لیست داشته باشیم، یکی اسمای فیلما و دیگری امتیازاشون و بعد با ایندکس‌های برابر امتیازا و اسما رو فراخونی کنیم؛ خب این یه کار خیلی سختی می‌تونه باشه و وقت‌گیر، بخاطر همین دیکشنری‌ها تعریف شدن (مراقب باشین که دیکشنری رو مثل لیست با براکت تعریف نکنین، دیکشنری‌ها با کرلی‌براکت تعریف می‌شن که این دوتا هستن { }): یه نکته گیج‌کننده که نباید فراموش کنین اینه که دیشکنری‌ها با کرلی‌براکت (ینی { و }) تعریف می‌شن ولی با براکت ساده (ینی [ و ] که واسه تعریف لیست استفاده می‌شدن) فراخوانی می‌شه مقدارشون. اولش ممکنه یکم گیج‌کننده باشه براتون ولی به‌مرور منطق پشتش رو متوجه می‌شین. تمرین! سعی کنین این دوتا دیتا استراکچر رو خوب یاد بگیرین و گیج نشین چون خیلی قراره به کارتون بیان. پیشنهاد می‌کنم چندبار اینا رو با مثالای مختلفی که میان به ذهنتون تمرین کنین. مثلا همون سیستم امتیازدهی بسیار ساده رو با لیست پیاده کنین و ببینین چقد جواب می‌ده بعد لذت می‌برین از برنامه‌نویسی. مثال‌های این جلسه رو من با ipython براتون نوشتم که بهتون توی مسیر یادگیری خیلی کمک می‌کنه و خیلی بهتر از پایتون خالی توی ترمینال سیستم‌عامل هست. از سایت ipython.prg واسه لینوکس و مک دانلود کنین. واسه ویندوز من جایی ندیدم همچین چیزی ولی نگران نباشین، مرحله بعد می‌ریم توی جوپیتر نوت‌بوک که خیلی واسه آموزش و مدل‌سازی مالی (و هر مدلسازی دیگه‌ای و حالا کارای علمی و خیلی کارای علمی) مناسبه. محیط جوپیتر نوتبوک: تمرین کنین و دستکم نگیرین؛ چون همین مفهومای کوچولو رو اگر بنیادی یاد نگیرین اذیت می‌شین در آینده. براتون آرزوی بهترینا رو دارم.
منطقا ادامه داره!</content></entry><entry><title>همه پایتون توی ۱۰ دقیقه - قسمت اول (مقدمه)</title><url>https://linstit.pw/fa/post/python-in-10-minutes/</url><categories><category>آموزش</category><category>پایتون</category></categories><tags><tag>پایتون</tag><tag>برنامه‌نویسی</tag><tag>آموزش</tag><tag>Python</tag><tag>Programming</tag><tag>VSCode</tag><tag>تلگرام</tag><tag>Finance</tag><tag>فایننس</tag><tag>الگوریتم</tag><tag>Education</tag><tag>اقتصاد</tag><tag>Economics</tag></tags><content type="html"> توی این مجموعه پست قراره پایتون رو توی ۱۰ دقیقه یاد بگیریم؛ منطقا نه تا حد زیادی اما بعد از مطالعه این پست‌ها یه حد خوبی از پایتون رو بلدین که می‌تونین ازش بعنوان یه نقطه شروع محکم استفاده کنین! پایتون؟ 🥺 خب پایتون یه زبون خوب و آسونیه که شبیه زبون آدمیزاده و متخصصای رشته‌های غیرکامپیوتری این روزا زیاد ازش استفاده می‌کنن؛ ینی محدود به بچه‌های کامپیوتری نیست! از هوش مصنوعی (یه خرده کامپیوتری) گرفته تا زیست‌شناسی و جغرافیا و علوم‌انسانی (اختصاصا علوم‌سیاسی و اقتصاد که یه‌جورایی تخصص‌های بنده هستن) و خیلی جاهای دیگه. از اونجایی که بنده خیلی موجود خسته‌ای هستم، پیشنهاد می‌کنم ویدئوی زیر رو که یه درک نسبی از پایتون و تاریخچه‌اش و پتانسیلاش بهتون می‌ده ببینید؛ متاسفانه کیفیت صدا خوب نیست ولی می‌تونه درک خوبی از پایتون بهتون بده اگر راغب باشین به یادگیری واقعا! البته یجایی توی ذهنتون اینو داشته باشین که بعد از این پست قرار نیست پایتون رو از فارسی بهتر بلد باشین، ولی می‌تونین با یکم تلاش کلی از کاراتونو با پایتون اتومات کنین یا با خوندن داکیومنت‌های پکیج‌های مختلف کارای خفنی انجام بدین؛ مسیر یادگیری برنامه‌نویسی از کوچه برنامه‌نویسی می‌گذره نه ویدئو دیدن و کتاب خوندن. اینم لینک یوتیوب ویدئو اگر به هر دلیلی براتون باز نشد.
سینتکس 💀 سینتکس اگر اشتباه نکنم ینی نحو و این چیزا؛ حالا سینتکس عبارتیه که توی برنامه‌نویسی زیاد ازش اتفاده می‌کنیم و مجموعه قوانین و روش‌هایی گفته می‌شه که یه زبان برنامه‌نویسی با اون تعریف می‌شه و ازش استفاده می‌شه. اگر قوانینی که از روز اول یه سری خرخون واسه برنامه‌نویسی رو رعایت نکنین به مشکل برمی‌خورین؛ مثلا قانونه که آخر خط (یا بلاک یا هرچیز دیگه‌ای که می‌خوایم اسمشو بذاریم) سمی‌کالن نذاریم (توی حالا یچیزی شبیه سی‌پلاس‌پلاس) برنامه‌مون اجرا نمی‌شه و کامپایلر یه ارور زشتی بهمون می‌ده! اینجا برنامه‌نویس توی خط یکی مونده به آخر یادش رفته سمی‌کالن بذاره: و اروری که دریافت می‌کنه از سمت کامپایلر ++C: سینتکس پایتون 😍 پایتون خلاف بسیاری زبونای برنامه‌نویسی دیگه (مثل سی‌شارپ که ممکنه باهاش آشنا باشین) یه کاراکتر خاص که بگه از اینجا به بعد خط بعده یا این بخش از برنامه تموم شد (سمی‌کالن) نداره و برنامه به بلاک‌هایی از کد تشکیل شده که با indentation (تورفتگی) مشخص می‌شن؛ تو تصویر زیر هر فلش سبز یه تورفتگیه که رسمه چهار تا اسپیس باشه (توی اکثر IDEها تب بزنید می‌شه چارتا اسپیس خودکار - خوندن این قسمت از پپ رو پیشنهاد می‌کنم بهتون): و قسمتایی که نیازه تا یه بلاک کد ایجاد بشه (مثل حلقه‌ها و شرط‌ها که در ادامه می‌گم) با یه علامت دونقطه (کالن) کارمونو راه می‌ندازیم که بازم توی تصویر بالا مشخصه. جاهایی لازمه واسه برنامه‌نویس بعدی یا آینده خودمون یه جاهایی کامنت بذاریم (کامنت قسمتی از کد هست که کامپیوتر بیخیالش می‌شه و اجرا نمی‌کنه می‌ره خط بعد) که با یه # مشخصش می‌کنیم، کامنت می‌تونه در انتهای یه خط کد هم باشه: متغیرها رو با یه مساوی ( = ) معرفی می‌کنیم و برابری مقادیر (مثلا توی شرط‌ها) رو با دوتا مساوی ( == ) بررسی می‌کنیم؛ علاوه‌بر عملگرهای ریاضی گاهی لازمه یه مقدار خاص رو اضافه یا کم کنیم که با += و -= انجام می‌شن (مراقب باشین، توی پایتون ++ نداریم!): عملیات جمع صرفا مربوط به عددها نیست و یه سری نکته دیگه: خسته شدین؟ 😒 من خودم اینجا خسته شدم پس شما از من بیشتر حوصله‌تون سر رفت. قسمت اول پایتون توی ۱۰ دقیقه همینجا تموم می‌شه؛ توی قسمت بعد بیشتر با پایتون آشنا می‌شیم!
منطقا ادامه داره!</content></entry><entry><title>تماس</title><url>https://linstit.pw/fa/contact.html</url><categories/><tags/><content type="html"> می‌تونید بهم ایمیل بدید، معمولا جواب می‌دم me@linstit.pw یا از این لینگ گوگل فرم یا اگر دیگه خیلی گشادین عین من، فرم زیر:
بذار تا لود شه</content></entry><entry><title>درباره</title><url>https://linstit.pw/fa/about.html</url><categories/><tags/><content type="html"> من خیلی تنبل هستن که بخوام یه متن رو دو بار بنویسم، پس متن انگلیسی درباره رو همینجا کپی می‌کنم برای آنانکه می‌اندیشند:
I know not much about me or the way I should introduce myself, but the theme I forked from this chinese guy requires some about page so, anyways, I sometimes code mostly in python and javascript, I love linux and I do read sometimes. I read literature, politics, economics and finance and philosophy and whatever I find good. That&rsquo;s enouggh. This site is been publuished using Hugo and the theme is mentioned above. Nothing else matters.
I know not much about me or the way I should introduce myself, but the theme I forked from this chinese guy requires some about page so, anyways, I sometimes code mostly in python and javascript, I love linux and I do read sometimes. I read literature, politics, economics and finance and philosophy and whatever I find good. That's enouggh. This site is been publuished using Hugo and the theme is mentioned above. Nothing else matters.</content></entry><entry><title>آخرین ماجرای کروویف و بهیموت</title><url>https://linstit.pw/fa/post/torgsin/</url><categories><category>فرهنگ</category><category>ادبیات</category><category>ادبیات روسیه</category></categories><tags><tag>مرشد و مارگاریتا</tag><tag>میخائیل بولگاکف</tag><tag>عباس میلانی</tag><tag>میخائیل</tag><tag>بولگاکف</tag><tag>بولگاکوف</tag><tag>میخاییل</tag><tag>عباس</tag><tag>میلانی</tag><tag>شوروی</tag><tag>مرشد</tag><tag>مارگاریتا</tag><tag>ولند</tag><tag>Woland</tag><tag>Мастер и Маргарита</tag><tag>Mikhail Bulgakov</tag><tag>Mikhail</tag><tag>Bulgakov</tag><tag>The Master and Margarita</tag></tags><content type="html"> فصل ۲۸ کتاب مرشد و مارگاریتا ترجمه جناب میلانی؛ ادبیات شوروری در خیابان‌های ایران مرشد و مارگاریتا مُرشد و مارگاریتا (نام روسی:Мастер и Маргарита) رمانی روسی نوشتهٔ میخائیل بولگاکف، و شناخته‌شده‌ترین کار او است. به باور بسیاری این اثر در شمار بزرگ‌ترین آثار ادبیات روسیه (شوروی) در سده بیستم است. بیش از صد کتاب و مقاله دربارهٔ این کتاب نگاشته شده‌است. بولگاکف نوشتن این رمان را در سال ۱۹۲۸ آغاز کرد و اولین نسخه خطی آن را دو سال بعد به دست خود آتش زد. دلیل این کار احتمالاً ناامیدی به دلیل شرایط خفقان‌آور آن زمان اتحاد جماهیر شوروی بوده‌است. در سال ۱۹۳۱ بولگاکف دوباره کار بر روی این رمان را آغاز کرد و پیش‌نویس دوم در سال ۱۹۳۵ به پایان رسید. کار بر روی سومین پیش‌نویس نیز در سال ۱۹۳۷ به پایان رسید و بولگاکف با کمک گرفتن از همسرش، به دلیل بیماری، کار بر روی نسخه چهارم پیش‌نویس را تا چهار هفته پیش از مرگش در سال ۱۹۴۰ ادامه داد. مرشد و مارگاریتا در نهایت در سال ۱۹۴۱ توسط همسر بولگاکف به پایان رسید، اما در زمان استالین اجازه چاپ به این اثر داده نشد و سرانجام ۲۷ سال پس از مرگ بولگاکف بود که نسخهٔ سانسورشده‌ای از کتاب منتشر شد. کتاب در سال ۱۹۶۵ با حذف ۲۵ صفحه و تغییر برخی نام‌ها و مکان‌های ذکر شده در تیراژ محدودی به چاپ رسید که با استقبال شدید مردم مواجه شد. نسخه‌های آن یک‌شبه به فروش رفت و کتاب با قیمتی نزدیک به صد برابر قیمت روی جلد به کالایی در بازار سیاه تبدیل شد. رمان از سه داستان موازی تشکیل شده‌است که در نهایت یکپارچه می‌شوند: سفر شیطان به مسکو، داستان پونتیوس پیلاطس و به صلیب کشیده شدن مسیح و عشق مرشد و مارگریتا.
منبع: ویکی‌پدیای فارسی
فایل‌ها دانلود پی‌دی‌اف فصل ۲۸</content></entry><entry><title>دانته</title><url>https://linstit.pw/fa/post/dante/</url><categories><category>فرهنگ</category><category>یادداشت</category></categories><tags><tag>دانته</tag><tag>کمدی الهی</tag><tag>کتاب</tag><tag>بهارستان</tag><tag>بئاتریس</tag></tags><content type="html"> دانته آلیگیری (به ایتالیایی: Dante Alighieri) (زادهٔ فلورانس در سال ۱۲۶۵ و درگذشتهٔ راونا در سپتامبر ۱۳۲۱ میلادی) شاعر اهل ایتالیا بوده‌است. وی در سیاست زادگاه خود عاملی مؤثر بود، همچنین دانته به عنوان یکی از پیروان مکتب آلبرت کبیر شناخته می شود. نوشته‌های دانته بر ادبیات ایتالیا و سراسر اروپا برای همیشه تاثیر گذاشت. زندگانی نو بیشتر زندگی دانته آلیگیری تار و مبهم است، و بیشتر دانسته‌ها توسط بخاری از افسانه و گمان احاطه شده است. در ۱۲۶۵ میلادی در فلورانس در خانواده‌ای نجیب اما بی‌نوا زاده شد. تحصیلات ابتدایی‌اش محل بحث است؛ اما می‌دانیم هنر نوشتن نظم را از شاعران فرانسه و پروانس آموخت، و پس از رسیدن به «مردانگی» زمان زیادی را صرف مطالعه کرد و به عمق دانسته‌هایش افزود. بعنوان مردی جوان آموزش نظامی دید و قبل از ۳۲ سالگی ازدواج کرد. سیاست فلورانس در ایام دانته مهیج و خطرناک بود؛ و پس از چندی مشارکت در سیاست، رقبای سیاسی‌اش در ۱۳۰۲ او را محکوم به مرگ کردند. دانته خود را با تبعید از مرگ رهانید و هیچگاه به زادگاهش بازنگشت و باقی عمر خود را در شمال ایتالیا، ورونا، بولونیا، پیزا، لوکا و نهایتا در رونا، جایی که در ۱۳۲۱ دار فانی را وداع گفت، گذراند. در روزگار تبعید، دانته پشتیبانان سخاوتمندی چون سران خانواده اسکالا در ورونا و گیدو نوولوی راونا بدست آورد و در بولونیا و بقیه تبعیدش بعنوان معلم از او استقبال شد. در ابتدای قرنی که دانته در آن بدنیا آمده بود، زبان ادبیات توسکانی هنوز لاتین بود، خدمت کم‌نظیر او به کشورش، نهایتا اعتبار بخشیدن به وجاهت زبان ایتالیایی بعنوان وسیله‌ای برای آفرینش ادبیاتی عظیم است. دانته خود دست‌کم در سه اثر خود از لاتین استفاده کرد؛ در جستار De Aqua et Terra (از آب و زمین)، در کتاب De Monarchia (لاتین Monarchy به معنای شهریاری) که در آن دیدگاه‌های سیاسی خود در باب امپراتپری و مقام پاپی را تبیین نمود، و رساله ناتمام De Vulgari Eloquentia (به معنای On the Eloquence in the Vernacular احتمالا در فارسی: فصاحت در زبان عامه) که در آن دفاعیات خود در لزوم استفاده از ایتالیایی را بیان کرد. اما مهمتر از همه، دو اثر گرانقدر دانته به زبان عامه (ایتالیایی) نوشته شده بودند؛ Vita Nuova (زندگانی نو)، مجموعه‌ای از نظم و نثر بر عشقش به بئاترس؛ و البته Divina Commedia – کمدی الهی.
بیچه بئاتریس، اگرچه واقعی یا آرمانی، که نقش بسیار مهمی را در نظم دانته بازی می‌کند؛ به اعتقاد بوکاچو (ادیب فلورانسی) فرزند فولکو پورتیناری، از ملاکان اهل فلورانس و همسر سیمون دی باردی بانکدار بوده است. هرچند آشنایی دانته با این شخص خاص ـ احتمالا ـ بسیار سطحی بوده است؛ اما به رسم عشق شهسوارانه آن روزگار، دانته بئاتریس را بعنوان منظر تعلق‌خاطر آرمانی خود برگزید. بئاتریس برای دانته، خصوصا پس از مرگش در ۱۲۹۰، سمبل ارادتی عرفانی با شدتی شگفت‌آور شد و در شاهکار دانته ـ کمدی الهی ـ در قامت انسانی فروغی بهشتی پدیدار می‌شود.
اولین برخورد بئاتریس پورتیناری (دوشیزهٔ سفیدپوش) با دانته، که در آن بئاتریس به دانته درود می‌گوید. در این هنگام هر دو ۱۸ سال داشتند. این درود چنان تأثیری در دانته باقی می‌گذارد که تا پایان عمر و حتی مدت‌ها پس از مرگ بئاتریس (که در ۲۴ سالگی درگذشت) در عشق او می‌سوزد. دانته و بئاتریس، اثر هنری هالیدی، ۱۸۸۴. کمدی الهی دانته کمدی الهی را صرفا Comediia نامیده بود، به معنای قطعه‌ای منظوم در حد واسط اصالت پایدار تراژدی، و لحن محبوب مرثیه. واژه کمدی به خودی خود دربرگیرنده مفهومی دراماتیک در زمانه‌ی خود نبود، هرچند کمدی الهی پایانی خوش داشت. کمدی الهی، روایت سیاحتی است که از اعماق جهنم آغاز شده به بالای کوه‌های برزخ رسیده و در باغ‌های بهشت در حضور خداوند به پایان می‌رسد. کمدی الهی تمثیلی سمبولیسم است از تجربیات و مسافرت روح انسان؛ سرگذشتی است بر روحی انسانی که بصورت دردناکی مسیر پالایش از گناه و رسیدن به سعادت ابدی را می‌پیماید. اما کمدی الهی به اشکال دیگر ادبی هم تعلق دارد؛ پرفوسور Charles Grandget خاطرنشان می‌کند کمدی الهی یک دانشنامه است: منظومه‌ای در ستایش یک زن و البته یک اتوبیوگرافی. کمدی الهی تمامی دانسته‌های دانته از الهیات و فلسفه را شامل می‌شود؛ همچنین از ستاره‌شناسی و کیهان‌شناسی؛ و بخش‌های دیگری از دانش زمان که بر طبیعت دانشنامه‌ای آن صحه می‌گذارد. برای تبدیل اثر خود به یادبودی از بئاتریس؛ در عصری که الوهیت زن امر رایج شعر بود، بی‌نهایت از باقی اشعار در ستایش زن پیشی گرفت. و در نهایت شاهکار خود را یک اتوبیوگرافی قرار داد ـ و نه روایتی از سرگذشت ظاهری؛ بلکه روایتی از تقلای عذاب‌آور روح خود.
دانته؛ در میان کوه‌های برزخ و شهر فلورانس، با کمدی الهی در دست آنکس که امسال جان دهد، سال دگر رسته است/شکسپیر بدین ترتیب، به‌شکلی منحصربه‌فرد، دانته ادبیات، فلسفه، علوم طبیعی و الهیات ادوار تاریک قرون وسطی را به اختصار بیان می‌کند. و از طریق حجم عظیم تجاربش، شکوه قدرت بیانش و عمق بینش معنوی و فلسفی خود؛ یک‌سره یک دوره کامل از تاریخ بشری را به اختصار بیان کرده و از آن فراتر می‌رود. دانته روزهای آخر خود را راونا گذراند. در شب ۱۴ سپتامبر ۱۳۲۱ دانته ۵۶ ساله حین بازگشت از ماموریتی دیپلماتیک به جمهوری ونیز دچار تب Quartan شد و این تب دانته را به کام مرگ کشید. دانته در راونا به خاک سپرده شد و بر گور او قطعه‌ای از دوست دانته، برناردو کاناچیو به فلورانس تقدیم شده است:
Parvi Florentia mater amoris Florence, mother of little love آرامگاه دانته در راونای ایتالیا</content></entry></search>